\problemname{Lafhræddir Læknar}
\illustration{0.5}{2161}{Mynd eftir Randall Munroe, \href{https://xkcd.com/2161/}{xkcd.com}}

Eftir því sem nýi landspítalinn kemst nær og nær því að vera
fullbyggður verða læknarnir djarfari. Þeir hafa sést ferðast
út fyrir gömlu hringbrautina og jafnvel alla leið hjá
votlendinu kringum flugvöllinn. Þetta veldur áhyggjum hjá
bæði Háskóla Íslands og Háskóla Reykjavíkur, klárlega
þarf að halda þessu fólki í skefjum. 

Sem betur fer, eins og vel er þekkt, er hægt að halda læknum
burtu með eplum. Nánar tiltekið þarf eitt epli á dag fyrir
hvern lækni. Áður var hægt að leysa þetta verkefni gráðugt,
versta eplið sem dugði fyrir tiltekinn lækni var notað til að
halda lækninum burt og það endurtekið fyrir hvern lækni.
En nú eru sumir læknar komnir með eplaónæmi og duga því ekki
hvaða epli sem er lengur.

Að eplaónæmi læknanna og eplabirgðastöðu háskólanna gefnum,
getur þú svarað hversu marga daga er hægt að halda læknunum
í skefjum?

\section*{Inntak}
Fyrsta lína inntaksins inniheldur tvær jákvæðar heiltölur,
$L$ sem gefur fjölda tegunda lækna og $E$ sem gefur fjölda
tegunda epla.
Gera má ráð fyrir að $1 \leq L, E \leq 500$.
Næstu $E$ línur lýsa eplategundunum. Hver lína inniheldur
nafn eplategundarinnar, styrk eplategundarinnar og loks
hversu mörg slík epli háskólarnir eiga til.
Styrkurinn er jákvæð heiltala jöfn í mesta lagi $10^9$.
Eins eiga háskólarnir jákvæðan heiltölufjölda af hverri
eplategund, mest $10^9$ af hverri tegund.
Svo koma $L$ línur sem lýsa læknategundunum.
Hver lína inniheldur nafn læknategundarinnar, styrk
læknategundarinnar, hvað eru margir læknar af þeirri
tegund, hversu margar eplategundir tegundin
hún er ónæm fyrir og loks nöfn þeirra eplategunda.
Eins og með eplin er styrkurinn og fjöldinn bæði
jákvæðar heiltölur jöfn mesta lagi $10^9$.
Hver læknategund er ónæm fyrir mest $20$ eplategundum.
Öll nöfn í inntaki eru strengir sem innihalda bara
enska lágstafi með engum bilum. Öll nöfn eru mest
$20$ stafir að lengd. Öll nöfn eru ólík.

\section*{Úttak}
Prentið fjölda daga sem hægt er að halda læknunum í skefjum.
Það er að segja ef hægt er að úthluta hverjum lækni $d$ epli
sem er með styrk sem er ekki lægri en styrkur læknisins og
læknirinn er ekki ónæmur fyrir, en slíkt hið sama gildir ekki
um $d + 1$, prentið $d$.

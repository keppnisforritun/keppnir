\problemname{Höskuldarháska}
\illustration{0.5}{2243}{Mynd eftir Randall Munroe, \href{https://xkcd.com/2243/}{xkcd.com}}

Sísamrásunarferli FKHÍ gerir ýmislegt. 
Tryggir að inntaksgögn séu á tilgreindu formi, 
leitar að stafsetningarvillum í dæmalýsingu og fleira.
Eftir að hafa gert tilvísun í vinsæla mynd í síðustu keppni
og skemmt spennu myndarinnar fyrir þá sem höfðu ekki séð hana
var ákveðið að bæta við nýrri virkni í ferlið.
Höskuldarviðvörunarkerfið á að fara yfir allan texta í 
keppnisgögnum og sjá til þess að þar sé ekki verið að skemma
fyrir neinum með því að segja frá mikilvægum atriðum í 
söguþráðum sem fólk vill ekki heyra.
En til þess að koma þessu á koppinn þarf að ákvarða hvaða
texta eigi að leita að nákvæmlega.
Því stendur nú það verk fyrir þér að búa til textaskrá
af öllum mögulegum spillandi textum.

Það er búið að ákvarða öll möguleg fyrstu orð í slíkum texta,
öll möguleg önnur orð og svo framvegis.
Því þarf einungis að framleiða allar mögulegar samsetningar
þessarra orða til að undirbúa textaskrána.

\section*{Inntak}

Inntakið byrjar á einni heiltölu $1 \leq n \leq 100$,
fjöldi orða í hverri línu úttaksins.
Næst fylgja $n$ línur, ein lína fyrir hvert orð.
$i$-ta línan byrjar á einni heiltölu $1 \leq k \leq 100$,
fjöldi valkosta fyrir $i$-ta orðið.
Næst koma svo þessi $k$ orð á sömu línu, aðskilin með bilum.
Þessi $k$ orð eru ávallt ólík hvorum öðrum.
Öll orð í inntakinu innihalda aðeins enska há- og lágstafi.
Sérhvert orð er minnst $1$ stafur og mest $20$ stafir.

\section*{Úttak}

Prenta skal allar mögulegar leiðir til að mynda spilliefni
útfrá inntakinu. Prenta skal hverja leið á sína eigin línu.
Raða skal línum úttaksins eftir ASCII-gildi (þetta er
venjulega leiðin sem strengjum er raðað í flestum
forritunarmálum).
Gefið er að úttakið verði mest með $10^6$ stafir.
